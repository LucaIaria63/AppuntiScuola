# Articolo

- La [[La proprietà e i diritti reali|proprieta]] è pubblica [[Art 822 c.c.]] o privata [[Art 832 c.c.]] ([[Art 42 Cost.#(1)|1]]).  
  
  I beni economici appartengono allo Stato, ad enti o a privati.  
  
  La proprietà privata è riconosciuta e garantita dalla [legge](https://www.brocardi.it/dizionario/391.html "Dizionario Giuridico: Legge"), che ne determina i modi di acquisto [[Art 922 c.c.]], di godimento e i limiti allo scopo di assicurarne la funzione sociale ([[Art 42 Cost.#(2)|2]]) e di renderla accessibile a tutti.  
  
  La proprietà privata può essere, nei casi preveduti dalla legge, e salvo [indennizzo](), [espropriata]() per motivi di interesse generale [[Art 834 c.c.]].  
  
  La legge stabilisce le norme ed i limiti della successione legittima [[Art 565 c.c.]] (ss.) e testamentaria [[Art 587 c.c.]] e i diritti dello Stato sulle eredità [[Art 586 c.c.]].

# Note

## (1) 
- A livello comunitario la proprietà privata è disciplinata dall'art. 17 della Carta dei diritti fondamentali dell'Unione Europea. Questa disposizione, da un lato è accostabile all'art. [832](https://www.brocardi.it/codice-civile/libro-terzo/titolo-ii/capo-i/art832.html "Contenuto del diritto") c.c., in quanto specifica parte dei poteri di cui gode il proprietario; dall'altro include, al secondo comma, anche la proprietà intellettuale, che nel nostro ordinamento è disciplinata solo da legge ordinaria.

## (2)
- In particolare, questa "_funzione sociale_" sarebbe espressione di più principi: non solo, in senso lato, quello solidaristico (art. [2](https://www.brocardi.it/costituzione/principi-fondamentali/art2.html) Cost.) ma anche quello lavoristico (art. [4](https://www.brocardi.it/costituzione/principi-fondamentali/art4.html) Cost.) nonchè di tutela del patrimonio storico ed artistico di cui all'art. [9](https://www.brocardi.it/costituzione/principi-fondamentali/art9.html) Cost.: ciò significa che limitazioni al diritto di proprietà possono fondarsi su esigenze diverse (un esempio ne è il d.lgs. 22 gennaio 2004, n. 42, c.d. Codice dei beni culturali e del paesaggio). Di fatto, si ritiene oggi che non si possa parlare "della proprietà" bensì "delle proprietà" atteso che ne esistono diverse tipologie, accomunate solo dalla disciplina codicistica di base (art. [810](https://www.brocardi.it/codice-civile/libro-terzo/titolo-i/capo-i/art810.html "Nozione") ss. c.c.).